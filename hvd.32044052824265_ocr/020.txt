17 ΡΒΛ

.‘IO. ’ Is
Jam vero persequi haud vacat, quam longe lateque in Ecclesiis editio ista obtinuerit, ob-
sequente imperatoris auctoritati orbe propemodum universo. Vix tamen dictu est, quo, semel
data sacri textus emendandi facultate, studiosorum industria evaserit. Tum scholiis onerati sa-
crorum codicum margines, notisque variantium lectionum aut emcndationum ex Hebraeo, non
illo quidem archetypo, sed aut aliis pro dubitu punctis instructo, aut ex neoterici Judaizantis
ingenio in Latinum converso. Hujusmodi ferme usum libro existimo Hebraeum scholiastcn,
quem vocant, et supparem faciunt Rabano Mauro, qui taut illa glossemata, qua: et nos retinui-
mus ad libri oram, congessit, et qui licet saepius contentiosa magis quam vere interpretari vi—
deatur, interdum etiam falsa ipse lectione decipi, aut melioris penitiorisque signiﬁcatus ignora-
tione labi, suum tamen studium ita ejus aetatis hominibus approbavit, ut vendibiliores nullos ha-
berent librarii codices, quam quibus notas illas apposuissent. Quid quod Hieronymus ipse diu
potuit terrae ille ﬁlius Martianaeo videri, ex quo tanta eum inter et Simonium lis fuit ? Taceo
nunc alios se quiorum temporum, qui cum aliquid sibi viderentur in Hebraica lingua eruditio-
nis consecuti, ad reﬁgenda suopte ingenio Latina exemplaria operam suam conferebant, eoque
plus se putabant bene de sacris Litteris meruisse, quo pluribus locis ab recepta lectione ablu-
derent. Insignis in hanc rem Hugonis de S. Victore, qui duodecimo ineunte sazculo ﬂoruit, locus
est lib. de sacris Scripturis cap. 9, ubi, Octavo, inquit, loco Hieronymus accessit non Jam de
Hebrao in G’rwcum, sicut priores, sed de Hebraeo in Latinum transferens sermonem: cujus
translatio, quia Hebraicw veritati concordare magis probata est, idcirco Ecclesia Christi per
universam latitudinem prae caeteris omnibus translationibus, quas vitiosa interpretatio, sive
prima de Hebrwo in Gracum, sive secunda de Graeco in Latinum facta, corruperat: hanc solam
legendam et in auctoritate habendam constituit. Usu autem pravo invalescente, qui nonnunquam
solita magis quam vera appetit, factum est ut diversas diversis sequentibus translationes, ita
tandem omnia confusa sint, ut pene nunc quid cui tribuendum sit, ignoretur. Hinc porro exorta
illa correctoria, ut vocant, sive castigatoria, que tametsi hominum caetera doctorum studio
concinnata sunt, iisdem tamen vestigiis insistere haud potuerunt: novas autem sacro textui
mutationes intulerunt: dum appositas margini librorum notas alii pro veris lectionibus substi-
tuunt, aut simul una inferunt, ac pro suo quisque arbitratu addit, delet, immutat. Hujusmodi ·
exemplar narrat se vidisse Lindanus pervetustum in Carthusia Zeelhemensi juxta Diestbamiam
sita, quod Biblia ad codices Caroli Magni perdiligenter castigatos notabat emendanda locis sane
ut non paucis, ita minime pmnitendis. Alterum Bessarion cardinalis Commentario in illud:
Sic eum volo manere, contra Georg. Trapezuntium laudat, quod ante annos supra trecentos
Roma, Nicolaus S. Damasi diaconus, et Vaticanus, ut ipse ait, Bibliotheca: suﬁ'raganeus,
adornaverat, cujus hac recitat verba: Lustrans armoria nequibam hoc adipisci, veracia scilicet
exemplaria invenire, quia et quae a doctissimis viris dicebantur correcta, unoquoque in suo
sensu abundante, adeo discrepabant, ut quotquot codices, tot exemplaria reperirem. Vere tum
dici de Hieronymiana versione poterat, quod de hominum valetudine: quod gravius aegrotant
ii, qui cum morbo levati viderentur, in eum de integro incidérunt.
Puto autem ex his lector intelligit, quod volebamus, quo nos proposito hanc provinciam
subierimus, et quanti labor hic steterit. Nempe cum Hieronymi versionem jam inde ab VIII
saeculo omne genus vitia depravarint, ejus erat qui vellet nativam illius germanitatem re-
praesentare, tantam aetatis memoriam supergredi, in eamque rem primo incumbere, ut quae
saeculum illud anteverterent, exemplaria nanciscerentur, aut qua: certe criticorum id et se-
quioris temporis manus evasissent, manifestis iudiciis dignosceret. Nam in caeteris quidem
omnibus litterarum monimentis recensendis expoliendisque, exemplaris a quo petuntur, aut ad
cujus exiguntur ﬁdem, momenti plurimum aetas habet, si propiore ab auctoris temporibus in-
tervallo absit: ﬁeri tamen potest, atque interdum usu venit, ut recentioris aevi apographum an-
tiquiori longe praeferas sui merito atque emendatione, utpote quod vel a sinceriore alio, vel ab
amanuensi et diligentiore et magis erudito descriptum sit. Alia est Latinae hujus versionis in
mss. codicibus ratio, de quibus vix puto id fere unquam ut eveniat, quod non ad privatam eru-
ditionem, sed ad populi usum describerentur, utque eorum continuo labem temporum ferant,
quibus exarati sunt. Non igitur ad eam pristinae integritati restituendam satis erat mss. libros,
ut fors tulit obvios, aut, qui sane multi superant in bibliothecis, elegantes adhibere in consilium,
