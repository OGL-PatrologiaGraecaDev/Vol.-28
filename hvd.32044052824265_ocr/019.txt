
i5 PREFATIO. i6
consuetudineque tum vixit, utpote omnium, quos ea tulit aetas, eruditissimo, tantum instauran-
dae Scriptura: opus demandatum est. Ac sunt quidem, qui eum tradant vernaculis interpretatio-
nibus non contentum, addiscendis originalibus linguis, Hebraicaa et Griecae, Operam impendisse-
iisque esse in hoc labore feliciter exantlando usum. Verum quae tria ej us peritiae in Hebraico tex-
tu tractando profert argumenta nuperus ejus laudator Hodyus ex Commentariorum libris, in qui-
busHieronymianam versionem, qua utebatur,ex Hebraeo interdum correxisse,et nonnunquam di—
serte repudiasse autumat, nihil profecto sunt, neque enim Albini illa sunt, sed ipsiusmet Hiero-
nymi, a quo ille descripsit, totidem verba. Sunt vero isthaac; In cap. Gen. xxv, 8: Quomodo
convenit Abrahae tam sancto viro quod dicitur, Et deﬁciens mortuus est? Respondeo, in Hebrwo
non habetur, deﬁciens; sed α Septuaginta Interpretibus additum est. Et in Eccles. Ix : Notandum
est, quodper totum librum ubicunque dicitur, Filii hominum, in Hebraeo habetur, Filii hominis,
hoc est, Filii Adam : et omnis pene Scriptura hoc idiomate plena est, universum genus humanum
Adam ﬁlios vocans. Denique in cap. xu: Obmutescere quoque, sive, ut melius habetur in He-
brxo, surdescere, aures significat. Haec, inquam, omnia pura putaque sunt Hieronymi verba in
commentariis ad ea Scripturarum loca: quod miror magis eruditum virum latere potuisse, cum
nemo jam nesciat pleraque omnia Albinum ex Hieronymianis fontibus delibasse. Igitur, non ut
quamdam, si libet, Orientalium litterarum aurulam Magni Caroli magistro invideam, sed ut qui-
bus ille instructus subsidiis editionem suam adornarit, innotescat: sic statuo, minime illum hoc
sibi negotii dedisse, sed neque eam illi fuisse mentem nt originales textus consuleret, et se ar-
chetypis Hebraeo et Graeco conformaret. Tota fuit ejus industria in conquirendis undequaque
Hieronymianas versionis codicibus, iisque'sedulo inter se conferendis, ut quae probanda sibi esset
lectio, ex eorum ﬁde, qui melioris emendationis et notae viderentur, decerneret: sive illam prae-
terea ad sanioris critica: regulas, sive ad ipsiusmet Hieronymi testimonia expenderit.
Opus integrum, Vetus scilicet ac Novum Testamentum, novo hoc pumice expolitum atque
emendatum jam senex, cum annum plus minus octogesimum secundum ageret, in cmnobio, cui
praeerat, S. Martini apud Gallos Turonenses absolvit, eidemque imperatori Carolo Magno obtu-
lit. Exstat nuncupatoria ipsa Epistola nunc inter Alcuinianas vicesima ex eadem S. Martini cm-
nobio data, ubi de sui ratione operis regem alloquens, Sacros, inquit, libros in unius clarissimi
corporis sanctitatem connexos atque diligenter emendatos Vestrae Clarissimar Auctoritati diri-
gere curavi. Tum alia ad Gislam epistola sexto suorum Commentariorum in Joannem libro prm-
iixa, ubi se ait, occupasse domini regis praeceptum in emendatione Veteris Novique testamenti.
Paria his habet ipsemet Carolus, Iampridem, inquiens, universos Veteris ac Novi testamenti li-
bros librariorum imperitia depravatos, Deo, nos in omnibus abjuvante, examussim correximus.
Denique et Sigebertus Gemblacensis in Chronico ad annum 790 correxisse Alcuinum Divinam
Historiam jussu ipsius regis ; et libro de Scriptoribus Ecclesiasticis, cap. 83, jussu imperatoris
correxisse Divinam Bibliot/zecam, tradit. Quae nos testimonia huc etiam retulimus, ut certius
constet, quod dicebamus, non videri ad Hebraicum Grmcumque textum eam editionem recogni-
tam, quorum nec verbo tenus meminere qui eam posteris commendarunt. Porro nonnulli etiam-
num codices ejus recensionis superant, quorum duos prmgandi mole, cum Romae ageremus, tra-
ctavimus nos ipsi, interdum et consuluimus. Alterum, quem et Victorius saepe laudat, servant S.
Pauli extra muros armaria ; alterum Vallicellana bibliotheca, quem Baronius pro ingentis praelii
thesauro habuit, utpote quo usi, non sine grandi laboris compendio, fuerint eruditi viri, qui post
Tridentini concilii decretum, reformandae Vulgata: editioni insudarunt. Exstant et quendam epi-
grammata ad calcem voluminis, e quibus satis abunde fuerit, paucos hos versus pro ejus licet
saeculi vitio inﬂcetos, qui vel auctorem, vel impulsorem operis nominant, exscripsisse :
Codicis istius quot__sunt in corpore sancto
Depictmgformis litterulaevariis, ι
Mercedes habeat, Chr-isto donante, per aevum
Tot Carolus rex, qui scribere jussit eum.
Item :
Pro me, quisque legas versus, orare memento,
ιο me, meque regas versus, orareAlcuin (dicor ego; tu sine fine vale.
