lO. ο 12

ﬂ PR.
rius nonnulla accedebant, priorem in vacuum locum casu magis quam consilio conjecta sunt : et consi-
lione opus in rebus inconsulta multorum temeritate consarcinatis? llomiliae tamen omnes una conterent,
servato rerum quae aguntur ordine.
His autem notis, bis tesseris dubia et aliena a germanis internoscimus : primo ex frequenti Athanasii
operum tractatione, ceu gustus quidem legenti inhaeret , cujus Ope haud facile sit ipsi fucum face‘re; cum
maxime arduum sit quantumvis perito nativam Athanasii elegantiam ementiri. Et quidem multa occur-
runt, quae si vel primoribus quidem labris attingas, statim respuas ut peregrina etab Athanasii illa ἐνεργείᾳ
abhorrentia. Hujusmodi sunt Disputatio contra Arium , in synodo Nieama , Sermo contra omnes hmreses ,
Historia Melchisedeci, Liber De deﬁnitionibus, et alii ejusdem farina: libelli. Etiamsi vero in melioris notae
opuscula incidamus, dum in genere polemico versentur, in quo cernimus pene totam Athanasii aetatem
esse contritam, haud magno labore a fraudulenti scriptoris artificio nos explicemus: cum vix ulla ars
illum tot annorum usum , illam sponte fluentem eloquentiam consequi possit. Cum autem alio genere
scribendi exarata sunt, quo vel nulla vel paucissima ediderit Athanasius, tum laboris et consilii res est.
lnvestiganda scilicet doctrina, verba singula inspicienda, sententiae ponderanda, num aliena: ab aetate ,
ab auctore, ab Ecclesiae usu. Dillicile sane nihil ejusmodi deprehendi in spuriis. Si nota! quaedam hujus-
modi occurrant, et tale opus ab antiquo nemine laudetur, jam augetur suspicio. Neque tamen illico fe-
renda adversum sententia, nisi alia ex mox ceam-audis nota compareat. Nam sunt alia gravissima signa
quibus'lis solvatur. Cum haereses scilicet subsequentium aetatum impugnantur, etiam tacito haereticorum
nomine : namque si nomen adest, nec conjectura subest aliqua fuisse amanuensium temeritate adjectum .
nulla mora fertur νοθείας judicium. Si in manuscriptis inscriptio ita variet, ut in aliis Athanasii, in aliis
alterius scriptoris nomen compareat: signum videtur manifestum, esse totum Athanasio abjudicaudum :
nam si primitus Athanasii nomen tulisset inscriptio, ne cogitasset quidem amanuensis alterius nomen
substituere; cum tanta sit celebratissimi doctoris auctoritas, ut stultum esset ab alio majorem mutuari.
Et sane nullum vidimus ex genuinis Athanasii, alterius praeferre nomen in codicibus. Evidentissnnum
suppositiom's argumentum est, cum Patres Athanasio suppares aut omnino inferiores laudantur : nam
tum vel ex ignorantia scriptoris prodit anachronismus,vel inconsulto amanuensium ausu Athanasii nomen
praefixum operi fuit. His usus sum tesseris ; quae tamen nunc leviter perstringo, quia fusius suis locis.
Undenam singula prodeant, videsis in mox sequenti recensione codicum mss. et editorum.
Praeter ea autem qua: hic exstant cusa, alia permulta sunt, quae cum proxime praeteritis saeculis fraudi
opportunioribus impune Athanasium ementita fuissent, instaurate demum litterarum usu,-ex Athanasianis
ejecta sunt. inter haec annumerantur Commentaria TheOphylacti in Epistolas Pauli, in prioribus Gallia:
editis cusa ad frontem operum S. Athanasii, quae deinde Vulgarii, sive Bulgarii, aut potius Theophylacti
Bulgarorum episcopi esse deprehensa sunt, et jam ejusdem nomine Grece et Latine circumferuntur.
Non defuere item, qui libros Hilarii De Trinitate Athanasio ascripserint, quorum sententia ne confuta-
tione quidem eget : et probe opus illud Hilario assertum fuit in postrema ejus operum editione a nostris
adornata. Dialogus quoque Joannis‘Damasceni contra Manichwos in Hegio codice num. 2502 ascribi a
nonnullis Athanasio dieitur : sed γνήσιος Damasceni fetus est, ut pluribus commonstrabit vir eruditus
P. Lequien, ordinis Prmdicatorum, in ea quam parat Damasceni operum editione. Vere tamen Athana-
sius Manichacus, quorum ingens sua tempestate numerus, scriptis est adortus : at ejusmodi scripta cum
innumeris aliis injuria temporum exstincta sunt. Et plane demiror Graeculorum oscitantiam , qui dum
spuria sexcenties exscriberent, germana ita neglexerunt, ut incuria perierint. Ut conjectare porro licet,
non dialogi more Manichteos Athanasius est aggressus : nam ejus aevo hoc scribendi genus minus erat
frequentatum. In codicibus Anglicanis homiliae in Christi ortum, quae inter Chrysostomi opera comparent,
Athanasii item nomen praeferunt. Earum meminimus in monito ad homiliam De ortu Christi, p. 550 (a). Quod
autem attinet ad orationes illas dialecticas Athanasii in Nicaena synodo praesente Constantino Magno ba—
bitas, memoratas a Felc‘kmanno, quas narrat lli. Crusius Constantinopoli apud illustrissimum principem
Iacobum Marmoretam eo tempore repertas fuisse, vix putarim diversas a Disputatione contra Arium, qua:
in spuriis agmen agit: permulti namque ejus codices in variis bibliothecis exstant. ln Vitis sanctorum
Siculorum, ab Octavio Cajetano, Syracusano, Societatis Jesu, Panormi editis anno 1657, p. 24, exstat
nomine Athanasii archiepiscopi Alexandrini Vita S. Philippi Agyriensis, vulgo Agyrionis, ex monte Agy-
rione in Sicilia. Is, ut vulgo narrant, a Β. Petro apostolo in Siciliam missus fuit, obiitque anno Christi
90, die 12 Maii. Verum in hujusmodi commento refutando operam ludere otiosi hominis esset. Christiani
Copti, seu Egyptii, hymnum Gloria in excelsis, Coptice translatum tribuunt Athanasio. Sed cum nec ει
Graecis, nec a Latinis tanto doctori ascriptus unquam fuisse memoretur, verisimile est Coptos ipsos ,λ
stupendae gentem ignorantiae, quos penes plurimum auctoritate valet Athanasius , id operis inconsulte
ipsi tribuisse. Ad haec Leontius Byzantinus libro Adversus fraudes Apollinaristarum ait, solemne fuisse
(α) Hic et infra paginas intellige editionis Venetae quas typis grandioribus expressimus. Eutr.
