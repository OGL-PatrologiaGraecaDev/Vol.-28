
,5 nummo. ‘ is
autem, sive Albino, qui in magna imperatoris existimatione Consuetudineque tum vixit,
utpote omnium, quos ea tulit aetas, eruditissimo, tantum instauranda: Scripturaa opus dc-
mandatnm est. Ac sunt quidem, qui eum tradant vernaculis interpretationibus non conten-
tum, addiscendis originalibus linguis, Hebraica et Graeca, Operam impendisse,eiisque esse
in hoc labore feliciter exantlando usum. Verum qua: tria ejus peritiae in Hebraico textu trac-
tando profert argumenta nuperus ejus laudator Hodyus ex Commentariorum libris, in quibus
Hieronymianam versionem, qua utebatur, ex Hebraeo interdum correxisse, et nonnumquam
’ diserte repudiasse autumat, nihil profecto sunt, neque enim Albini illa sunt, sed ipsiusmet
Hieronymi, a quo ille descripsit, totidem verba. Sunt vero isthzec : In cap. Gen. xxv, 8 :
Quomodo convenit Abrahae tam sancto viro quod dicitur, Et deficiens mortuus est? Respon-
dco, in Hebraeo non habetur, deficiens ; sed a Septuaginta lnterpretibus additum est. Et in
Eccles. rx: Notandum est, quod per totum librum ubicumque dicitur, Filii hominum, in
Hwbrxo habetur, Filii hominis, hoc est , Filii Adam ε et omnis pene Scriptura hoc idiomate
plena est, universum genus humanum Adam ﬁlios vocans. Denique in cap. xu : Obmutescere
quoque, sive, ut melius habetur in Hcebrxo , surdescere , aures signiﬁcat. Haec, inquam, omnia
pura putaque sunt Hieronymi verba in Commentariis ad ea Scripturarum loca : quod miror
magis eruditum virum latere potuisse, cum nemo jam nesciat, pleraque omnia Albinum
ex Hieronymianis fontibus delibasse. Igitur, non ut quamdam, si libet, Orientalium litte-
rarum aurulam Magni Caroli magistro invideam, sed ut quibus ille instructus subsidiis
editionem suam adornarit, innotescat : sic statuo, minime illum hoc sibi negotii dedisse,
sed neque eam illi fuisse mentem, ut originales textus consuleret, et se archetypis Hebraeo
et Graeco conformaret. Tota fuit ejus industria in conquirendis undequaque Hieronymianm
versionis codicibus, iisque sedulo inter se conferendis, ut qum probanda sibi esset lectio ,
ex eorum fide, qui melioris emendationis et notae viderentur, decerneret : sive illam prae-
terea ad sanioris criticaa regulas, sive ad ipsiusmet Hieronymi testimonia expenderit.
Opus integrum, vetus scilicet ac novum Testamentum novo hoc pumice expolitum, atque
ernendatum jam senex, cum annum plus minus octogesimum secundum ageret, in Cmnobio,
cui praeerat, S. Martini apud Gallos Turonenses absolvit, eidemque imperatori Carolo
Magno obtulit. Exstat nuncupatoria ipsa Epistola nunc inter alcuinianas vigesima cx eo-
dem S. Martini coenobio data, ubi de sui ratione operis regem alloquens , sacras, inquit,
libros in unius clarissimi corporis sanctitatem connexos, atque diligenter emendatos Vestra?
Clarissima Auctoritati dirigere curavi. Tum alia ad Gislam epistola sexto suorum Commen—
tariorum in Joannem libro praefixa, ubi se ait, occupasse domini regis praeceptum in emenda-
tione veteris novique Testamenti. Paria bis habet ipsemet Carolus , Iampridem, inquiens ,
universos veteris ac novi Tcslamenti libros librariorum imperitia depravatos, Deo nos in
omnibus adjuvante, examussim correximus. Denique et Sigcberlus Gemblacensis in Chronico
ad annum 790 correxisse Alcuinum, Divinam Historiam jussu ipsius regis; et libro de
Scriptoribus Ecclesiasticis. cap. 83, jussu Imperatoris correxisse Divinam Bibliothecam, tra-
dit. Quaa nos testimonia huc etiam retulimus , ut certius constet, quod dicebamus , non
videri ad Hebraicum Graecumque textum eam editionem recognitam , quorum nec verbo
tenus meminere qui eam posteris commendarunt. Porro nonnulli etiamnum codices ejus
recensionis superant, quorum duos praegrandi mole, cum Romae ageremus, tractavimus nos
ipsi , interdum et consuluimus. Alterum, quem et Victorius saepe laudat, servant S. Pauli
extra muros armaria : alterum. Vallicellana bibliotheca, quem Baronius pro ingentis pretii
thesauro habuit, utpote quo usi, non sine grandi laboris compendio, fuerint eruditi viri, qui
post Tridentini concilii decretum, reformandaa Vulgata: editioni insudarunt. Exstant et
quaedam epigrammata ad calcem voluminis, e quibus satis abunde fuerit, paucos hos ver-
sus pro ejus licet seaculi vitio inﬁcetos , qui vel auctorem, vel impulsorem operis nominant,
exscripsisse : '
codicis istius quot sunt in corpore sancto
Depicta: formis litterulas variis,
mercedes habeat, Christo donante, per aevum
'l'ot Carolus res, qui scribere jussit eum.
Item :
